---
title: Aksjomatyczna teoria poznania
description: 
published: 1
date: 2022-06-17T00:40:06.098Z
tags: 
editor: markdown
dateCreated: 2022-06-15T02:33:49.794Z
---

**Aksjomatyczna teoria poznania** (eksploracjonizm) – [system](/System) [pojęć pierwotnych](/Aksjomatyczna_teoria_poznania#pojęcie-pierwotne) i [oznaczeń](/Symbol) pojęć pierwotnych, utworzonych w celu wprowadzenia interdyscyplinarnego porządku w [naukowych procesach poznawczych](/Aksjomatyczna_teoria_poznania#naukowy-proces-poznawczy-eksploracyjny).

## Pojęcia pierwotne

### Obiekt (Obiekt elementarny)

Oznaczamy symbolem $o_{i}$ (gdzie indeks $i$ oznacza identyfikator obiektu - np. jego numer lub oznaczenie literowe).

Obiektów elementarnych nie dzielimy na mniejsze części.

Przy rozwiązywaniu konkretnego problemu określamy co będziemy traktować jako obiekty elementarne, jakie zbiory tych obiektów i jakie relacje między nimi będziemy badać.

Np. w fizyce cząstek elementarnych jako obiekty elementarne traktujemy właśnie te cząstki, badając ich zbiory i fizykalne relacje między nimi; w demografii jako obiekty elementarne traktujemy ludzi, badając ich zbiory oraz ilościowe relacje między nimi.

### Relacja

Oznaczamy $r_{ks}$ (gdzie $k$ oraz $s$ oznaczają identyfikatory obiektów elementarnych między którymi relacja występuje).

### Zbiór

Oznaczamy nawiasem, w którym wpisujemy obiekty lub relacje należące do tego zbioru: zbiór obiektów elementarnych oznaczamy $(o_{1},o_{2},...,o_{n})$, zaś zbiór relacji między nimi $(r_{11},r_{12},...,r_{1m},r_{21},r_{22},...,r_{2m},...,3_{nm})$

Można też stosować inne alternatywne oznaczenia zbioru obiektów:
$o_{i}$(gdzie indeks $i$ przybierać może dowolną z wartości $1,2,...,n)$ zaś zbioru relacji między nimi: $r_{ks}$ (gdzie zarówno indeks $k$ jak i indeks $s$ przybierać mogą dowolną z wartości $1,2,...,n)$.

Zbiory, w odróżnieniu od ich elementów, oznaczać będziemy dużymi literami:
zbiór obiektów elementarnych oznaczymy $O$, zaś zbiór relacji między nimi $R$.

## Relacje pierwotne

### przynależność do zbioru

oznaczamy symbolem $∈$

### brak przynależności do zbioru

oznaczamy symbolem $∉$

### tożsamość

oznaczamy symbolem $≡$

### brak tożsamości

oznaczamy symbolem $≢$

## Aksjomaty

1. dowolny obiekt elementarny $o_{a}$ jest tożsamy z samym sobą, co zapisać możemy symbolicznie $o_{a}≡o_{a}$;
2. dowolny obiekt elementarny $o_{a}$ nie jest tożsamy z żadną dowolną relacją $r_{ab}$, co zapisać możemy symbolicznie $o_{a}≢r_{ab}$;
3. dowolna relacja $r_{ab}$ jest tożsama z samą sobą, co zapisać możemy symbolicznie $r_{ab}≡r_{ab}$;
4. dowolna relacja $r_{ab}$ nie jest tożsama z żadnym dowolnym obiektem elementarnym $o_{a}$, co zapisać możemy symbolicznie $r_{ab}≢o_{a}$.
5. dowolny obiekt elementarny $o_{a}$ (gdzie indeks $a$ może przybierać dowolną z wartości $1,2,...,n)$ należy do zbioru obiektów elementarnych $O$, co zapisać możemy symbolicznie $o_{a}∈O$;
6. dowolny obiekt elementarny $o_{a}$ nie należy do zbioru relacji $R$, co zapisać możemy symbolicznie $o_{a}∉R$;
7. dowolna relacja $r_{ab}$ (gdzie zarówno indeks $a$ jak i indeks $b$ przybierać mogą dowolną z wartości $1,2,...,n)$ należy do zbioru relacji $R$, co zapisać możemy symbolicznie $r_{ab}∈R$;
8. dowolna relacja $r_{ab}$ nie należy do zbioru obiektów elementarnych $O$, co zapisać możemy symbolicznie $r_{ab}∉O$[^3].

Istotę podanych wyżej aksjomatów możemy streścić następującym zdaniem:
„obiekty elementarne należą do zbioru obiektów elementarnych i nie należą do zbiorów relacji, zaś relacje należą do zbioru relacji i nie należą do zbioru obiektów elementarnych”[^3].

## Pojęcie pierwotne

[Pojęcie](/Pojęcie) którego nie definiujemy, których znaczenie przyjmujemy za oczywiste.

*Mając na uwadze dążenie do jednoznaczności naukowego przekazu informacji postuluje się aby tych pojęć pierwotnych było jak najmniej.*

## Relacja pierwotna

Wśród wszelkich rodzajów relacji wyróżniamy relacje pierwotne, które leżą u podstaw wszelkich społecznych procesów poznawczych (eksploracyjnych).

## Relacja ogólna

Relacje powtarzalne, tzn. takie które występują nie jeden, lecz wiele razy.

## Aksjomat (pewnik)

Relacja ogólna, którą przyjmujemy jako oczywistą.[^2]

Zbiór przyjętych przez nas relacji pierwotnych między obiektami elementarnymi i ich zbiorami a relacjami, które między nimi występują i ich zbiorami.

## Pojęcie niepierwotne (złożone)

Pojęcie zdefiniowane.

## Definiowanie

Określenie przynależności danego rodzaju pojęcia do określonych zbiorów lub określanie zbiorów składających się na dane pojęcie.[^5]

## Cecha

Przynależność do zbioru.

## Naukowy proces poznawczy (eksploracyjny)

## Porządek aksjomatyczny[^1]

Przyjęcie pojęć pierwotnych.

## Porządek semantyczny

Przyjęcie oznaczeń pojęć pierwotnych.

## Interdyscyplinarny metajęzyk

Przyjęty system pojęć pierwotnych i oznaczeń pojęć pierwotnych, utworzonych w celu wprowadzenia interdyscyplinarnego porządku w naukowych procesach poznawczych.

## Opis

Świat, który badają naukowcy stanowi pewną całość, zaś to co się dzieje w jakiejś dziedzinie może mieć i bardzo często ma wpływ na inne dziedziny.
Powstaje w związku z tym konieczność uporządkowanego interdyscyplinarnego podejścia do naukowego badania rzeczywistości.

Podstawowym warunkiem takiego podejścia jest wytworzenie interdyscyplinarnego metajęzyka, który umożliwi przekazywanie wiedzy z różnych dyscyplin nauki i porozumiewanie się ich przedstawicieli - zwłaszcza zaś humanistów i przedstawicieli nauk ścisłych. Propozycję takiego metajęzyka, wprowadzającego pewien porządek w naukowych procesach poznawczych, przedstawimy poniżej.

Wprowadźmy najpierw **porządek semantyczny**, a następnie **porządek aksjomatyczny**1. Musimy przy tym zdawać sobie sprawę, że zarówno filozofia jak i nauka, nie mogą się obyć bez używania słów zaczerpniętych z języka literackiego czy nawet potocznego, które wprowadzają pewną niejednoznaczność.

## Zobacz też

- [Dziedziny ludzkiego poznania](/Dziedziny_ludzkiego_poznania)

[^1]: Wprowadzając nasz metajęzyk i oparty na nim porządek semantyczny i aksjomatyczny, zastosujemy podejście postulowane przez Jana Łukasiewicza - współtwórcę lwowsko-warszawskiej szkoły filozoficznej i twórcę warszawskiej szkoły logicznej. Zgodnie z tym podejściem postaramy się ograniczyć do niezbędnego minimum ilość wprowadzanych pojęć pierwotnych, których nie definiujemy, lecz przyjmujemy za zrozumiałe. Analogicznie postaramy się ograniczyć do niezbędnego minimum liczbę przyjmowanych aksjomatów - czyli twierdzeń uznawanych za oczywiste i nie wymagające dowodów. Każde pojęcie pierwotne stwarza możliwość niejednoznacznego rozumienia go przez różnych ludzi, zaś aksjomat może nie dla każdego być oczywisty - stąd postulat ograniczenia ich liczby do niezbędnego minimum jest w pełni uzasadniony. Warto też starać się ograniczyć do niezbędnego minimum, używanie słów zaczerpniętych z języka potocznego (literackiego).

[^2]: J. Kossecki, Socjocybernetyczne funkcjonowanie kategorii piękna i brzydoty w różnych systemach sterowania społecznego, „THE PECULIARITY OF MAN”, vol. 7, Warszawa - Kielce 2002, s. 372-373.

[^3]: Tamże, s. 373.

[^5]: Por. tamże, s. 375.
